国学经典摘录集
==============

用于国学教育

## 必读 

### 弟子规 

清朝 · 李毓秀

弟子规，圣人训。 
首孝悌，次谨信。 泛爱众，而亲仁。 有余力，则学文。 
父母呼，应勿缓。 父母命，行勿懒。 父母教，须敬听。 父母责，须顺承。 
冬则温，夏则凊。 晨则省，昏则定。 出必告，反必面。 
居有常，业无变。 事虽小，勿擅为。 苟擅为，子道亏。 
物虽小，勿私藏。 苟私藏，亲心伤。 
亲所好，力为具。 亲所恶，谨为去。 
身有伤，贻亲忧。 德有伤，贻亲羞。 
亲爱我，孝何难。 亲憎我，孝方贤。 亲有过，谏使更。 
怡吾色，柔吾声。 谏不入，悦复谏。 号泣随，挞无怨。 
亲有疾，药先尝。 昼夜侍，不离床。 丧三年，常悲咽。 
居处变，酒肉绝。 丧尽礼，祭尽诚。 事死者，如事生。 
兄道友，弟道恭。 兄弟睦，孝在中。 财物轻，怨何生。 言语忍，忿自泯。 或饮食，或坐走。 长者先，幼者后。 长呼人，即代叫。 人不在，己即到。 称尊长，勿呼名。 对尊长，勿见能。 路遇长，疾趋揖。 长无言，退恭立。 骑下马，乘下车。 过犹待，百步余。 长者立，幼勿坐。 长者坐，命乃坐。 尊长前，声要低。 低不闻，却非宜。 进必趋，退必迟。 问起对，视勿移。 事诸父，如事父。 事诸兄，如事兄。 朝起早，夜眠迟。 老易至，惜此时。 晨必盥，兼漱口。 便溺回，辄净手。 冠必正，纽必结。 袜与履，俱紧切。 置冠服，有定位。 勿乱顿，致污秽。 衣贵洁，不贵华。 上循分，下称家。 对饮食，勿拣择。 食适可，勿过则。 年方少，勿饮酒。 饮酒醉，最为丑。 步从容，立端正。 揖深圆，拜恭敬。 勿践阈，勿跛倚。 勿箕踞，勿摇髀。 缓揭帘，勿有声。 宽转弯，勿触棱。 执虚器，如执盈。 入虚室，如有人。 事勿忙，忙多错。 勿畏难，勿轻略。 斗闹场，绝勿近。 邪僻事，绝勿问。 将入门，问孰存。 将上堂，声必扬。 人问谁，对以名。 吾与我，不分明。 用人物，须明求。 倘不问，即为偷。 借人物，及时还。 后有急，借不难。 凡出言，信为先。 诈与妄，奚可焉。 话说多，不如少。 惟其是，勿佞巧。 奸巧语，秽污词。 市井气，切戒之。 见未真，勿轻言。 知未的，勿轻传。 事非宜，勿轻诺。 苟轻诺，进退错。 凡道字，重且舒。 勿急疾，勿模糊。 彼说长，此说短。 不关己，莫闲管。 见人善，即思齐。 纵去远，以渐跻。 见人恶，即内省。 有则改，无加警。 唯德学，唯才艺。 不如人，当自砺。 若衣服，若饮食。 不如人，勿生戚。 闻过怒，闻誉乐。 损友来，益友却。 闻誉恐，闻过欣。 直谅士，渐相亲。 无心非，名为错。 有心非，名为恶。 过能改，归于无。 倘掩饰，增一辜。 凡是人，皆须爱。 天同覆，地同载。 行高者，名自高。 人所重，非貌高。 才大者，望自大。 人所服，非言大。 己有能，勿自私。 人所能，勿轻訾。 勿谄富，勿骄贫。 勿厌故，勿喜新。 人不闲，勿事搅。 人不安，勿话扰。 人有短，切莫揭。 人有私，切莫说。 道人善，即是善。 人知之，愈思勉。 扬人恶，即是恶。 疾之甚，祸且作。 善相劝，德皆建。 过不规，道两亏。 凡取与，贵分晓。 与宜多，取宜少。 将加人，先问己。 己不欲，即速已。 恩欲报，怨欲忘。 报怨短，报恩长。 待婢仆，身贵端。 虽贵端，慈而宽。 势服人，心不然。 理服人，方无言。 同是人，类不齐。 流俗众，仁者希。 果仁者，人多畏。 言不讳，色不媚。 能亲仁，无限好。 德日进，过日少。 不亲仁，无限害。 小人进，百事坏。 不力行，但学文。 长浮华，成何人。 但力行，不学文。 任己见，昧理真。 读书法，有三到。 心眼口，信皆要。 方读此，勿慕彼。 此未终，彼勿起。 宽为限，紧用功。 工夫到，滞塞通。 心有疑，随札记。 就人问，求确义。 房室清，墙壁净。 几案洁，笔砚正。 墨磨偏，心不端。 字不敬，心先病。 列典籍，有定处。 读看毕，还原处。 虽有急，卷束齐。 有缺坏，就补之。 非圣书，屏勿视。 蔽聪明，坏心志。 勿自暴，勿自弃。 圣与贤，可驯致。

###　增广昔时贤文

观今宜鉴古，无古不成今。
知己知彼，将心比心。
酒逢知己饮，诗向会人吟。
相识满天下，知心能几人。
相逢好似初相识，到老终无怨恨心。
近水知鱼性，近山识鸟音。
易涨易退山溪水，易反易覆小人心。
运去金成铁，时来铁似金。
读书须用意，一字值千金。
逢人且说三分话，未可全抛一片心。
有意栽花花不发，无心插柳柳成阴。
画虎画皮难画骨，知人知面不知心。
钱财如粪土，仁义值千金。
流水下滩非有意，白云出岫本无心。
当时若不登高望，谁信东流海样深。
路遥知马力，事久见人心。
两人一般心，有钱堪买金。
一人一般心，无钱堪买针。
相见易得好，久住难为人。
马行无力皆因瘦，人不风流只为贫。
饶人不是痴汉，痴汉不会饶人。
是亲不是亲，非亲却是亲。
美不美乡中水，亲不亲故乡人。
莺花犹怕春光老，岂可教人枉度春。
相逢不饮空归去，洞口桃花也笑人。
红粉佳人休便老，风流浪子莫教贫。
在家不会迎宾客，出路方知少主人
黄金无假，阿魏无真。
客来主不顾，应恐是痴人。
贫居闹市无人识，富在深山有远亲。
谁人背后无人说，那个人前不说人。
有钱道真语，无钱语不真。
不信但看筵中酒，杯杯先劝有钱人。
闹里有钱，静处安身，来如风雨，去似微尘。
长江后浪催前浪，世人新上趱旧人。
近水楼台先得月，向阳花木早逢春。
古人不见今时月，今月曾经照古人。
先到为君，后到为臣。
莫道君行早，更有早行人。
莫信直中直，须防仁不仁。
山中有直树，世上无直人。
自恨枝无叶，莫怨太阳偏。
大家都是命，半点不由人。
一年之计在于春，一日之计在于寅。
一家之计在于和，一身之计在于勤。
责人之心责己，恕己之心恕人。
守口如瓶，防意如城。
宁可负我，切莫负人。
再三须重事，第一莫欺心。
虎生犹可近，人熟不堪亲。
来说是非者，便是是非人。
远水难救近火，远亲不如近邻。
有茶有酒多兄弟，急难何曾见一人。
人情似纸张张薄，世事如棋局局新。
山中也有千年树，世上难逢百岁人。
力微休重负，言轻莫劝人
无钱休入众，遭难莫寻亲
平生莫作皱眉事，世上应无切齿人。
士者国之宝，儒为席上珍。
若要断酒法，醒眼看醉人。
求人须求英雄汉，济人须济急时无。
渴时一滴如甘露，醉后添杯不如无。
久住令人贱，贫来亲也疏。《明苏复之金印记二十》
酒中不语真君子，财上分明大丈夫。
出家如初，成佛有余。
积金千两，不如明解经书。
养子不教如养驴，养女不教如养猪。
有田不耕仓廪虚，有书不读子孙愚。
仓廪虚兮岁月乏，子孙愚兮礼义疏。
同君一夜话，胜读十年书。
人不通今古，马牛如襟裾。
茫茫四海人无数，那个男儿是丈夫。
白酒酿成延好客，黄金散尽为收书。
救人一命，胜造七级浮屠。
城门失火，殃及池鱼。
庭前生瑞草，好事不如无。
欲求生富贵，须下死工夫。
百年成之不足一旦坏之有余。
人心似铁，官法如炉，善化不足，恶化有余。
水太清则无鱼，人太紧则无智。
知者减半，省者全无。
在家由父，出嫁从夫。
痴人畏妇，贤女敬夫。
是非终日有，不听自然无。
宁可正而不足，不可邪而有余。
宁可信其有，不可信其无。
竹篱茅舍风光好，道院僧房总不如。
命里有时终须有，命里无时莫强求。
道院迎仙客，书堂隐相儒。
庭栽栖凤竹，池养化龙鱼。
结交须胜己，似我不如无。
但看三五日，相见不如无。
人情似水分高下，世事如云任卷舒。
会说说都是，不会说无礼。
磨刀恨不利，刀利伤人指。
求财恨不多，财多害人己。
知足常足，终身不辱，知止常止，终身不耻。
有福伤财，无福伤己。
差之毫厘，失之千里。
若登高必自卑，若涉远必自迩。
三思而行，再思可矣。
使口不如自走，求人不如求己。
小时是兄弟，长大各乡里。
妒财莫妒食，怨生莫怨死。
人见白头嗔，我见白头喜。
多少少年亡，不到白头死。
墙有缝，壁有耳，好事不出门，恶事传千里。
贼是小人，智过君子，君子固穷，小人穷斯滥矣。
贫穷自在，富贵多忧。
不以我为德，反以我为仇。
宁向直中取，不可曲中求。
人无远虑，必有近忧。
知我者，为我心忧，不知我者，为我何求。
晴干不肯去，直待雨淋头。
成事莫说，覆水难收。
是非只因多开口，烦恼皆因强出头。
忍得一时之气，免得百日之忧。
近来学得乌龟法，得缩头时且缩头。
惧法朝朝乐，斯公日日忧。
人生一世，草生一春。
白发不随而人去，看来又是白头翁。
月到十五光明少，人到中年万事休。
儿孙自有儿孙福，莫为儿孙作马牛。
人生不满百，常怀千岁忧。
今朝有酒今朝醉，明日愁来明日忧。
路逢险处难回避，事到头来不自由。
药能医假病，酒不解真愁。
人贫不语，水平不流。
一家养女百家求，一马不行百马忧。
有花方酌酒，无月不登楼。
三杯通大道，一醉解千愁。
深山毕竟藏猛虎，大海终须纳细流。
惜花须检点，爱月不梳头。
大抵选他肌骨好，不傅红粉也风流。
受恩深处宜先退，得意浓时便可休。
莫待是非来入耳，从前恩爱反为仇。
留得五湖明月在，不愁无处下金钩。
休别有鱼处，莫恋浅滩头。
去时终须去，再三留不住。
忍一句，息一怒，饶一着，退一步。
三十不豪，四十不富，五十将相寻死路。
生不认魂，死不认尸。
父母因深终有别，夫妻义重也分离。
人生似鸟同林宿，大限时来各自飞。
人善被人欺，马善被人骑。
人无横财不富，马无野草不肥。
人恶人怕天不怕，人善人欺天不欺。
善恶到头终有报，共争来早与来迟。
黄河尚有澄清日，岂可人无得运时。
得宠思辱，安居虑危。
念念有如临敌日，心心常似过桥时。
英雄行险道，富贵似花枝。
人情莫道春光好，只怕秋来有冷时。
送君千里，终须一别。
但将冷眼看螃蟹，看你横行到几时。
见事莫说，问事不如，闲事莫管，无事早归。
假饶染就真红色，也被旁人说是非。
善事可作，恶事莫为。
许人一物，千金不移。
龙生龙子，虎生豹儿。
龙游浅水遭虾戏，虎落平阳被犬欺。
一举首登龙虎榜，十年身到凤凰池。
十年窗下无人问，一举成名天下知。
酒债寻常行处有，人生七十古来稀。
养儿代老，积谷防饥。
鸡豚狗彘之畜，无失其时，数口之家，可以无饥矣。
常将有日思无日，莫把无时当有时。
时来风送滕王阁，运去雷轰荐福碑。
入门休问荣枯事，观看容颜便得知。
官清书吏瘦，神灵庙祝肥。
息却雷霆之怒，罢却虎狼之威。
饶人算之本，输人算之机。
好言难得，恶语易施，一言既出，驷马难追。
道吾好者是吾贼，道吾恶者是吾师。
路逢险处须当避，不是才人莫献诗。
三人同行，必有吾师焉，择其善者而从之，其不善者而改之。
少时不努力，老来徒伤悲。
人有善愿，天必佑之。
莫吃卯时酒，昏昏醉到酉。
莫　酉时妻，一夜受孤恓。
种麻得麻，种豆得豆。
天眼恢恢，疏而不漏。
见官莫向前，做客莫向后。
寍添一斗，莫添一口。
螳螂捕蝉，岂知黄雀在后。
不求金玉重重贵，但愿儿孙个个贤。
一日夫妻，百世姻缘。
百世修来同船渡，千世修来共枕眠。
杀人一万，自损三千，伤人一语，利如刀割。
枯木逢春犹再发，人无两度再少年。
未晚先投宿，鸡鸣早看天。
将相顶头堪走马，公侯肚里好撑船。
富人思来年，贫人思眼前。
世上若要人情好，赊去物件莫取钱。
死生有命，富贵在天。
击石原有火，不击乃无烟。
人学始知道，不学亦徒然。
莫笑他人老，终须还到老。
但能依本分，终须无烦恼。
君子爱财，取之有道，贞妇爱色，纳之以礼。
善有善报，恶有恶报，不是不报，日子未到。
人而无信，不知其可也。
一人道好，千人传实，凡事要好，须问三老。
若争小心，便失大道。
年年防饥，夜夜防盗。
学者如禾如稻，不学者如蒿如草。
遇饮酒时须饮酒，得高歌处且高歌。
因风吹火，用力不多。
不因渔父引，怎得见波涛。
无求到处人情好，不饮从他酒价高。
知事少时烦恼少，识人多处是非多。
入山不怕伤人虎，这怕人情两面刀。
强中自有强中手，恶人须用恶人磨。
会使不在家毫富，风流不用着衣多。
光阴似箭，日月如梭。
天时不如地利，地利不如人和。
黄金未为贵，安乐值钱多。
世上万般皆下品，思量惟有读书高。
世间好语书说尽，天下名山僧占多。
为善最乐，为恶难逃。
羊有跪乳之恩，鸦有反哺之义。
你急他未急，人闲心不闲。
隐恶扬善，执其两端。
妻贤夫祸少，子孝父心宽。
既坠釜甑，反顾无益，反复之水，收之实难。
人生知足何时足，人老偷闲且自闲。
但有绿扬堪系马，家家有路透长安。
见者易，学者难。
莫将容易得，便作等闲看。
用心计较般般错，退步思量事事难。
道路各别，养家一般。
从俭入奢易，从奢入俭难。
知音说与知音听，不是知音莫与弹。
点石化为金，人心犹未足。
信了肚卖了无，他人睍睍不涉你目，他人碌碌不涉你足。
谁人不爱子孙贤，谁人不爱千钟粟，奈五行不是这般题目。
莫把真心空计较，儿孙自有儿孙福。
与人不和，劝人养鹅，与人不睦，劝人架屋。
但行好事，莫问前程。
河狭水急，人急计生。
明知山有虎，莫向虎山行。
路不行不到，事不为不成。
人不劝不善，钟不打不鸣。
无钱方断酒，临老始看经。
点塔七层，不如暗处一灯。
万事劝人休瞒眛，举头三尺有神明。
但存方寸地，留与子孙耕。
灭心头火，剔起佛前灯。
惺惺常不足，蒙蒙作公卿。
众星朗朗，不如孤月独明。
兄弟相害，不如自生。
合理可作，小利莫争。
牡丹花好空入目，枣花须小结实成。
欺老莫欺少，欺人心不明。
随分耕锄收地利，他时饱暖谢仓天。
得忍且忍，得耐且耐，不忍不耐，小事成大。
相论逞英雄，家计渐渐退。
贤妇令夫贵，恶妇令夫败。
一人有庆，兆民感赖。
人老心未老，人穷志不穷。
人无千日好，花无百日红。
杀人可恕，情理难容。
《增广贤文》于情于理都难以得到谅解与宽恕。元˙关汉卿˙蝴蝶梦˙第二折：「孩儿每万千死罪犯公徒，那厮每情理难容。」初刻拍案惊奇˙卷十一：「明知这事有些尴尬，也将来草草问成。竟不想“杀人可恕，情理难容”!」
但将冷眼看螃蟹，看你横行到几时。
乍富不如新受用，乍贫难改旧家风。
座中客常满，杯中酒不空。
屋漏更遭连夜雨，行船又被打头风。
因落箨方成竹，鱼为奔波始化龙。
记得少年骑竹马，看看又是白头翁。
礼义生于富足，盗贼出于贫穷。
天上众星皆拱照，世间无水不朝东。
君子安贫，达人知命。
忠言逆耳利于行，良药苦口利于病。
顺天者存，逆天者亡。
人为财死，鸟为食亡。
夫妻相合好，琴瑟与笙簧。
有儿贫不久，无子富不长。
善必寿考，恶必早亡。
爽口食多偏作病，快心事过恐生殃。
富贵定要安本分，贫穷不必枉思量。
画水无风空作浪，绣花虽好不闻香。
贪他一斗米，失却半年粮。
争他一脚豚，返失一肘羊。
龙归晚洞云犹湿，麝过春山草木香。
平生只会量人短，何不回头把自量。
见善如不及，见恶如探汤。
人贫志短，马瘦毛长。
自家心里急，他人未知忙。
贫无达士将金赠，病有高人说药方。
触来莫与说，事过心清凉。
秋至满山多秀色，春来无处不花香。
凡人不可面相，海水不可斗量。
清清之水，为土所防，济济之士，为酒所伤。
高草之下，或有兰香，茅茨之屋，或有公王。
无限朱门生饿殍，几多白屋出公卿。
醉后乾坤大，壶中日月长。
万事省已空，浮生空自忙。
千里送毫毛，寄物不寄失。
一人传虚，百人传实。
世事明如镜，前程暗似漆。
人生一世如驹过隙，良田万亩日食一升。
良田万顷，日食一升。
大厦千间，夜眠八尺。
千万经典，孝义为先。
一字入公门，九牛拖不出。
衙门八字开，有理无钱莫进来。
富从升合起，贫因不算来。
家中无才子，官从何处来。
万事不由人计较，一生都是命安排。
急行慢行，前程只有多少路。
人间私语，天闻若雷，暗室亏心，神目如电。
一毫之恶，劝人莫作，一毫之善，与人方便。
亏人是祸，饶人是福。
天眼恢恢，报应甚速，圣贤言语，神钦鬼伏。
人各有心，心各有见。
口说不如身逢，耳闻不如目见。
养军千日，用在一朝。
《增广贤文》1养军千日，用在一朝。拼音yǎngjyuncianrìh,yòngzàiyijhao释义…《秦并六国平话》卷上:「王贲启奏曰:『告陛下，养军千日，用在一朝。』」元高文秀《渑池会》第三折:「主公，可不道，养军千日，用在一朝。为臣子要尽忠报国也呵!」
国清才子贵，家富小儿骄。
利刀割体痕易合，恶语伤人恨不消。
公道世间惟白发，贵人头上不曾饶。
有钱堪出众，无衣懒出门。
为官须作相，及第必争先。
苗从地发，树向枝分。
父子和而家不退，兄弟和而家不分。
官有正条，民有私约。
闲时不烧香，急时抱佛脚。
幸生太平无事日，恐逢年老不多时。
国乱思良将，家贫思贤妻。
池塘积水须防旱，田地深耕足养家。
根深不怕风摇动，树正无愁月影斜。
奉劝君子，各宜守己，只此呈示，万无一失

### 千字文

天地玄黄，宇宙洪荒。
日月盈昃，辰宿列张。
寒来暑往，秋收冬藏。
闰余成岁，律吕调阳。
云腾致雨，露结为霜。
金生丽水，玉出昆冈。
剑号巨阙，珠称夜光。
果珍李柰，菜重芥姜。
海咸河淡，鳞潜羽翔。
龙师火帝，鸟官人皇。
始制文字，乃服衣裳。
推位让国，有虞陶唐。
吊民伐罪，周发殷汤。
坐朝问道，垂拱平章。
爱育黎首，臣伏戎羌。
遐迩一体，率宾归王。
鸣凤在竹，白驹食场。
化被草木，赖及万方。
盖此身发，四大五常。
恭惟鞠养，岂敢毁伤。
女慕贞洁，男效才良。
知过必改，得能莫忘。
罔谈彼短，靡恃己长。
信使可覆，器欲难量。
墨悲丝染，诗赞羔羊。
景行维贤，克念作圣。
德建名立，形端表正。
空谷传声，虚堂习听。
祸因恶积，福缘善庆。
尺璧非宝，寸阴是竞。
资父事君，曰严与敬。
孝当竭力，忠则尽命。
临深履薄，夙兴温凊。
似兰斯馨，如松之盛。
川流不息，渊澄取映。
容止若思，言辞安定。
笃初诚美，慎终宜令。
荣业所基，籍甚无竟。
学优登仕，摄职从政。
存以甘棠，去而益咏。
乐殊贵贱，礼别尊卑。
上和下睦，夫唱妇随。
外受傅训，入奉母仪。
诸姑伯叔，犹子比儿。
孔怀兄弟，同气连枝。
交友投分，切磨箴规。
仁慈隐恻，造次弗离。
节义廉退，颠沛匪亏。
性静情逸，心动神疲。
守真志满，逐物意移。
坚持雅操，好爵自縻。
都邑华夏，东西二京。
背邙面洛，浮渭据泾。
宫殿盘郁，楼观飞惊。
图写禽兽，画彩仙灵。
丙舍旁启，甲帐对楹。
肆筵设席，鼓瑟吹笙。
升阶纳陛，弁转疑星。
右通广内，左达承明。
既集坟典，亦聚群英。
杜稿钟隶，漆书壁经。
府罗将相，路侠槐卿。
户封八县，家给千兵。
高冠陪辇，驱毂振缨。
世禄侈富，车驾肥轻。
策功茂实，勒碑刻铭。
磻溪伊尹，佐时阿衡。
奄宅曲阜，微旦孰营。
桓公匡合，济弱扶倾。
绮回汉惠，说感武丁。
俊义密勿，多士实宁。
晋楚更霸，赵魏困横。
假途灭虢，践土会盟。
何遵约法，韩弊烦刑。
起翦颇牧，用军最精。
宣威沙漠，驰誉丹青。
九州禹迹，百郡秦并。
岳宗泰岱，禅主云亭。
雁门紫塞，鸡田赤城。
昆池碣石，钜野洞庭。
旷远绵邈，岩岫杳冥。
治本于农，务兹稼穑。
俶载南亩，我艺黍稷。
税熟贡新，劝赏黜陟。
孟轲敦素，史鱼秉直。
庶几中庸，劳谦谨敕。
聆音察理，鉴貌辨色。
贻厥嘉猷，勉其祗植。
省躬讥诫，宠增抗极。
殆辱近耻，林皋幸即。
两疏见机，解组谁逼。
索居闲处，沉默寂寥。
求古寻论，散虑逍遥。
欣奏累遣，戚谢欢招。
渠荷的历，园莽抽条。
枇杷晚翠，梧桐蚤凋。
陈根委翳，落叶飘摇。
游鹍独运，凌摩绛霄。
耽读玩市，寓目囊箱。
易輶攸畏，属耳垣墙。
具膳餐饭，适口充肠。
饱饫烹宰，饥厌糟糠。
亲戚故旧，老少异粮。
妾御绩纺，侍巾帷房。
纨扇圆洁，银烛炜煌。
昼眠夕寐，蓝笋象床。
弦歌酒宴，接杯举觞。
矫手顿足，悦豫且康。
嫡后嗣续，祭祀烝尝。
稽颡再拜，悚惧恐惶。
笺牒简要，顾答审详。
骸垢想浴，执热愿凉。
驴骡犊特，骇跃超骧。
诛斩贼盗，捕获叛亡。
布射僚丸，嵇琴阮啸。
恬笔伦纸，钧巧任钓。
释纷利俗，并皆佳妙。
毛施淑姿，工颦妍笑。
年矢每催，曦晖朗曜。
璇玑悬斡，晦魄环照。
指薪修祜，永绥吉劭。
矩步引领，俯仰廊庙。
束带矜庄，徘徊瞻眺。
孤陋寡闻，愚蒙等诮。
谓语助者，焉哉乎也。


## 诗词歌赋

### 夜雨寄北

作者：李商隐

君问归期未有期，巴山夜雨涨秋池。
何当共剪西窗烛，却话巴山夜雨时。

### 蝶恋花·榄菊愁烟兰泣露

作者：宋代晏殊

槛菊愁烟兰泣露，罗幕轻寒，燕子双飞去。
明月不谙离恨苦，斜光到晓穿朱户。 昨夜西风凋碧树，独上高楼，望尽天涯路。
欲寄彩笺兼尺素，山长水阔知何处？


###卜算子自嘲

本是后山人，偶作堂前客
醉舞经阁半卷书，坐井说天阔
大志戏功名，海斗量福祸
待到囊中羞涩时，怒指乾坤错
欲游山河十万里，伴吾共蹉跎，
酒杯空，灯花落，
夜无眠，独高歌，
阅遍天下人无数，知音有几个

